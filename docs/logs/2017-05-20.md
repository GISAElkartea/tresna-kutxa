---
title: Webgunearen laburpena
author: GISA Elkartea
date: 2017-05-20
---

Webgunea bi atal nagusitan egongo da banatua: tresna kutxa, zein material
ezberdinen datu-base izango den; eta foroa, zein erabiltzaieen harteko
eztabaida-leku izango den.

Tresna kutxan lau material mota haurkituko dira: dinamikak, bideoak, irakurgaiak
eta estekak. Material hauetako bakoitzak sailkatze eremu ezberdinak edukiko
ditu. Sailkatze eremu hauetako batzuk aukera ugari izango dituzte, eta haukera
hauek askotan dinamikoak izango dira: kudeatzaileek sortuko dituzte.
Erabiltzaileei jatorrizko materialaren lizentzia errespetatzeko eskatuko zaie,
eta lizentziaren inguruko informazioa erakutsiko da.

Webgunearen erabiltzaileek materiala bilaketa interfaze batetik aurkitu ahalko
dute. Bilaketa interfaze hau bai material guztiak baina material mota zehatzak
aurkituko ditu. Material zehatzen kasuan, material mota horren sailkapen eremuak
erabili ahalko dira bilatzerako orduan. Material bakoitzaren inguruko datuak
txukun inprimatzeko aukera egongo da.

Bai webgunearen kudeatzaileek eta bai erabiltzaile anonimoek materiala igo
ahalko dute. Erabiltzaileen anonimoen kasuan, igotako material hau ez da
zuzenean argitaratuko: kudeatzaileen berrikuspenaren zain geldituko da.
Igotzerako orduan, erabiltzaileari bere eposta helbidea eskatuko zaio, horrela
materiala berrikusterakoan erabiltzaile horrekin kontaktuan jartzeko aukera
izango dute kudeatzaileek.

Bai webgunearen interfaze publikoa eta bai kudeaketa gunea helebiduna izango da
(euskaraz eta gazteleraz). Tresna kutxara igotako materialak ere bi hizkuntza
hauetan egoteko aukera izango du. Materialaren hizkuntza ezberdineko bertsioak
kontzeptualki objektu bakarra izango dira -- esaterako, bilatzerako orduan ez
dira emaitza berdinak hizkuntza ezberdinetan agertuko.

Foroa ataletan egongo da banatua. Atal hauek kudeatzaileek sortu ahal izango
dituzte. Atal hauetako bakoitzak hari ezberdinak edukiko ditu. Erabiltzaileek
hari hauek sortzeko gai izango dira, baita beraietan mezuak argitaratzeko.
Erabiltzaileek erregistratuak egon beharko dute honetarako. Erregistratzerako
garaian, eposta helbidea ematea hautazkoa izango da, eta erabiltzaileek
pasahitza berreskuratu dezaten bakarrik erabiliko da. Erregistratzerako garaian
captchak erabiliko dira, foroa makinez bete ez dadin. Edozein kasuan,
kudeatzaileek foroko erabiltzaileak ezabatu ditzazkete. Aukeran, haiek bertara
igotako guztia ere ezabatu dezakete.

Webguneak bere orokortasunan Piwik erabiliko du bisitarien inguruko estatistikak
biltzeko. Datu hauek ez dira beste zerbitzu baten menpe utziko (adb. Google
Analytics). 
